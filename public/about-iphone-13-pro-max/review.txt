        <h3 class="text-[20px] mb-[5px]">آیفون 13 پرو مکس تا دندان مسلح</h3>
        <p class="mb-[20px]">
          گوشی‌های هوشمند خانواده آیفون 13 در قالب چهار گوشی هوشمند آیفون 13 پرو
          مکس، آیفون 13 پرو، آیفون 13‌ و آیفون 13 مینی معرفی شدند. پرچمداران
          جدید اپل این بار قدرتمند‌تر از همیشه پا به عرصه رقابت گذاشته اند تا در
          رقابتی بسیار جذاب، عملکردی بهتر به نسبت پرچمداران اندرویدی به نمایش
          بگذارد. از جمله اصلی‌ترین تغییرات در نظر گرفته شده برای این گوشی های
          هوشمند در مقایسه با پرچمداران خانواده آیفون 12 می‌توانیم به سنسور‌های
          دوربین قدرتمند‌تر، پردازنده فوق العاده با عملکرد بهتر و خیره کننده به
          نسبت نسل قبلی، تنوع رنگی بالا، صفحه نمایش به‌مراتب با‌کیفیت‌تراشاره
          کنیم. در این بررسی به‌سراغ آیفون 13 پرو مکس به عنوان گل سرسبد گوشی های
          هوشمند این خانواده رفته ایم تا ببینیم چه مشخصاتی را با خودش به همراه
          داشته و به نسبت آیفون 12 پرو مکس چه تغییرات در مشخصات فنی در نظر گرفته
          شده دارد.
        </p>
        <img src="/about-iphone-13-pro-max/iphone13-pro-max-1.jpg" class="mb-[20px] max-h-[800px] max-w-[900px] m-auto" alt="iphone-13-pro-max" />
        <h3 class="text-[20px] mb-[5px]">طراحی آشنا اما دوست داشتنی</h3>
        <p class="mb-[20px]">
          آیفون SE 2020 به عنوان جدید‌ترین گوشی هوشمند مقرون‌به‌صرفه این شرکت
          معرفی شده بود و در قسمت های کناری برخلاف پرچمداران خانواده آیفون 11 که
          فریمی منحنی شکل داشتند، فریم تخت را با خود به همراه داشت که یادآور
          طراحی‌های کمی قدیمی تر این شرکت بودند و حس نوستالژی جذابی را به کاربر
          منتقل می‌کرد. برای اولین بار، از این طراحی در گوشی‌های هوشمند خانواده
          آیفون 12 نیز استفاده شد که با استقبال بسیار چشم‌گیر کاربران همراه شد.
          همین امر سبب شد تا پرچمداران خانواده آیفون 13 نیز از این طراحی
          نوستالژی و جذاب بهره مند شوند. در نگاه اولیه شاید طراحی در نظر گرفته
          شده برای آیفون 13 پرو مکس تفاوت چندانی با آیفون 12 پرو مکس نداشته
          باشد، اما اپل توانست با تغییرات هرچند اندک و تنوع رنگی جدید در نظر
          گرفته شده، ظاهری به مراتب جذاب‌تر و کاربر پسند‌تری را به این پرچمدار
          هدیه داده است.
        </p>
                <img src="/about-iphone-13-pro-max/iphone13-pro-max-2.jpg" class="mb-[20px] max-h-[800px] max-w-[900px] m-auto" alt="iphone-13-pro-max" />
        <p class="mb-[20px]">
          همواره اپل در زمینه متریال در نظر گرفته شده برای گوشی‌های هوشمند خود
          حرف‌های بسیاری برای گفتن دارد. آیفون 13 پرو مکس نیز با ساختار فولاد ضد
          زنگ به همراه شیشه، خود را به عنوان یکی از خوش ساخت‌ترین و
          با‌کیفیت‌ترین پرچمدار حال و حاضر معرفی کرده است. با توجه به افزایش
          احتمالی حجم باتری (اپل میزان ظرفیت باتری پرچمدارجدید خود را طبق عادت
          همیشگی اعلام نکرد) به نسبت نسل قبلی، این گوشی هوشمند وزن سنگین‌تری به
          نسبت آیفون 12 پرو مکس دارد. وزن 240 گرمی این گوشی هوشمند شاید کمی
          سنگین‌تر از بسیاری از پرچمداران دیگر بازار به نظر برسد، اما همین وزن
          نه چندان سبک سبب شده تا به‌خوبی در هنگام استفاده روی دست فیکس شود و
          احتمال افتادن را بسیار کاهش می‌دهد و در نهایت از حس و حال یک پرچمدار
          قدرتمند و با‌کیفیت را به کاربر منتقل می‌کند. اما متریال بسیار با‌کیفیت
          سبب شده تا این پرچمدار توانایی پشتیبانی از استاندارد ضدآب IP68
          (توانایی قرار گیری در عمق 6 متری آب در مدت زمان 30 دقیقه) را دارد. پس
          با خیال راحت در شرایط جوی گوناگون و حتی تفریحات همچون شنا، می‌توانید
          از این پرچمدار قدرتمند استفاده کنید. تغییر دیگری که شامل حال این گوشی
          هوشمند شده در نمای رو به رویی آن است. پیش از رونمایی برخی از شایعات
          خبر از حذف شدن ناچ در قسمت بالایی صفحه نمایش می‌داد اما این اتفاق رخ
          نداد و اپل نه تنها برای این گوشی هوشمند، بلکه برای تمام اعضای خانواده
          آیفون 13 از ناچ کوچک‌تری به نسبت نسل قبلی استفاده کرده است.
        </p>
        <h3 class="text-[20px] mb-[5px]">صفحه نمایش قدرتمند‌تر از همیشه</h3>
        <p class="mb-[20px]">
          بالاخره اپل در زمینه صفحه نمایش گوشی‌های هوشمند خود دست به تغیر اساسی
          زد و قدرتمند‌ترین صفحه‌نمایش در میان پرچمداران خود را برای آیفون 13
          پرو مکس در نظر گرفت. این پرچمدار به صفحه نمایشی 6.7 اینچ با رزولوشن
          1284 x 2778 از نوع اولد و فناوری Super Retina XDR مجهز شده است. این
          صفحه نمایش با تراکم پیکسلی 458ppi در هر اینچ، می‌تواند کیفیت بی‌نظیری
          را ارائه کند. از نظر روشنایی هم این صفحه‌نمایش می‌تواند توانایی ارائه
          حداکثر روشنایی 1200 نیت (شمع در متر مربع) را دارد. به همین دلیل این
          صفحه‌نمایش در شرایط نوری متنوع و حتی تابش مستقیم نور خورشید وضوح تصویر
          بسیار عالی و چشم نوازی دارد.
        </p>
        <img src="/about-iphone-13-pro-max/iphone13-pro-max-3.jpg" class="mb-[20px] max-h-[800px] max-w-[900px] m-auto" alt="iphone-13-pro-max" />
        <p class="mb-[20px]">
          تا همین‌جا هم قطعا متوجه شده‌اید که با صفحه‌نمایشی بسیار قدرتمندی رو
          به رو هستید اما بدون شک قدرتمند‌ترین قابلیت این صفحه‌نمایش به نسبت نسل
          های قبلی خود، توانایی ارائه نرخ برورزسانی 120‌هرتز است. اگر می خواهید
          بیشتر با قدرت این صفحه‌نمایش آشنا شوید، بهتر است که بدانید آیفون 12
          پرو مکس به صفحه‌نمایشی با توانایی ارائه نرخ بروزرسانی 60 هرتز مجهز شده
          بود. نرخ بروزرسانی 120 هرتز نه تنها صفحه نمایشی روان‌تر را به شما
          ارائه می‌کند، بلکه در گیم پلی نقش بسیار موثری دارد و می‌تواند تجربه
          گیم پلی بسیار جذابی را برای کاربر به ارمغان بیاورد. بهتر است که بدانید
          این صفحه نمایش به صورت خودکار با توجه به نحوه استفاده، نرخ بروزرسانی
          در بازه 10 تا 120 هرتز را ارائه می‌کند که تاثیر بسزایی در صرفه انرژی
          دارد.
        </p>
        <h3 class="text-[20px] mb-[5px]">سنسور‌های دوربین قدرتمند</h3>
        <p class="mb-[20px]">
          اپل هنوز هم به سنسور‌های دوربین 12مگاپیکسلی خود وفادار بوده و این بار
          هم از این سنسور دوربین برای تمام گوشی های هوشمند خانواده آیفون 13
          استفاده کرده است. شاید بر روی کاغذ پیش خودتان فکر کنید که تفاوتی بین
          سنسور‌های دوربین آیفون 13 پرو مکس و آیفون 12 پرو مکس وجود ندارد، اما
          برای چنین تصمیم قطعا نباید تنها به مشخصات بر روی کاغذ اکتفا کرد. پیش
          از اینکه در مورد قدرت این سنسور‌های دوربین به نسبت نسل قبلی صحبت کنیم،
          نگاهی به مشخصات این سنسور‌های دوربین خواهیم داشت. یک سنسور دوربین اصلی
          با رزولوشن 12 مگاپیکسلی با گشودگی دریچه دیافراگم f/1.5 و فاصله کانونی
          26 میلی‌متر از نوع عریض (wide)، سنسور دوربین 12 مگاپیکسلی از نوع فوق
          عریض (ultra wide) با گشودگی دریچه دیافراگم f/1.8 و زاویه دید 120
          درجه‌ای و سنسور LIDAR، سنسور‌های دوربین این پرچمدار قدرتمند را تشکیل
          می‌دهند. برای دوربین سلفی هم سنسور 12 مگاپیکسلی با گشودگی دریچه
          دیافراگم f/2.2 و فاصله کانونی 23 میلی‌متر از نوع عریض (wide) در نظر
          گرفته شده است.
        </p>
        <h3 class="text-[20px] mb-[5px]">عکاسی چشم نواز</h3>
        <p class="mb-[20px]">
          با سنسور دوربین اصلی شروع می‌کنیم. همانطور که می‌بینیم در مقایسه با
          آیفون 12 پرو مکس، هر دو به سنسور دوربین اصلی با رزولوشن مشابهی مجهز
          شده‌اند. اما دوربین اصلی آیفون 13 پرو مکس گشودگی دریچه دیافراگم بهتری
          به نسبت نسل قبلی خود دارد و در نهایت جذب نور بیشتری دارد و این یعنی
          می‌تواند تصاویر به مراتب با کیفیت‌تر و بسیار فوق العاده‌ای را در نور
          شب به ثبت برساند. البته برای عکاسی در نور شب قابلیت نرم افزاری حالت شب
          یا همان night mode نیز عملکرد بی‌نظیری دارد و با حذف نویز‌های موجود در
          نور شب (نویز ناشی از نور‌های مصنوعی همچون نور چراغ و نور ماشین)، در
          نهایت خروجی تصاویر بسیار با کیفیتی را ارائه می‌کند.
        </p>
        <img src="/about-iphone-13-pro-max/iphone13-pro-max-4.jpg" class="mb-[20px] max-h-[800px] max-w-[900px] m-auto" alt="iphone-13-pro-max" />
        <p class="mb-[20px]">
          در نور روز هم باید بگوییم که این گوشی هوشمند همانند پرچمدار نسل قبلی
          خود نیز عملکرد بسیار خوبی دارد. در تصاویر خروجی گستره داینامیک رنج
          بسیار چشم گیر عالی است. کنتراست تصاویر خروجی هم حرفی برای گفتن باقی
          نگذاشت و جزئیات تصاویر خروجی هم عملکرد قدرتمند این سنسور دوربین اصلی
          را ثابت کرده است. اما باید بدانید که در کنار سنسور دوربین بهتر، حضور
          پردازنده قدرتمند بدون شک اصلی ترین دلیل خروجی تصاویر بسیار
          با‌‌کیفیت‌تری است. سنسور دوربین فوق عریض نیز این بار گشودگی دریچه
          دیافراگم عالی را با خود به‌همراه دارد. بدون شک با سنسور دوربین فوق
          عریض این گوشی هوشمند و زاویه دید 120 درجه‌ای، می‌توانید تصاویر بسیار
          با‌کیفیتی را در نور شب به ثبت برسانید. با توجه به مشخصات سنسور دوربین
          فوق عریض، می‌شود گفت که هیچ‌یک از سنسور‌های دوربین فوق عریض پرچمداران
          اندرویدی نمی‌توانند عملکردی به خوبی این پرچمدار اپل داشته باشند. سنسور
          12 مگاپیکسل از نوع تله فوتو نیز توانایی زوم 3 برابری اپتیکال را دارد.
          یعنی شما می توانید با زوم 3 برابری بدون افت کیفیت، تصاویر جذابی را به
          ثبت برسانید. سنسور LIDAR که مشابه با سنسور دوربین سنجش عمق گوشی‌های
          هوشمند اندرویدی است (البته با عملکردی بهتر)، کمک شایانی به هرچه ثبت
          بهتر تصاویر پرتره و بوکه کردن پس‌زمینه می‌کند. البته این سنسور در برخی
          از نرم افزار‌های طراحی، نقش بسیار مهم و کارایی بالایی دارد.
        </p>
        <h3 class="text-[20px] mb-[5px]">پردازنده‌ای بی‌رقیب</h3>
        <p class="mb-[20px]">
          یکی دیگر از مشخصات بسیار قدرتمند در نظر گرفته شده برای این گوشی
          هوشمند، پردازنده آن است. آیفون 13 پرو مکس همانند تمام اعضای این
          خانواده به پردازنده قدرتمند و اختصاصی A15 بایونیک مجهز شده است. دو
          هسته قدرتمند‌تر به همراه چهار هسته با صرفه انرژی کمتر، 6 هسته این
          پردازنده با معماری 5 نانومتری را تشکیل می‌دهند. به گفته اپل این
          پردازنده توانایی ارائه عملکرد سریع‌تر 50 درصدی به نسبت پردازنده A14
          بایونیک را دارد. در بخش پردازنده گرافیکی یا همان GPU هم اپل این بار از
          پردازنده گرافیکی قدرتمند تر 5 هسته ای به نسبت پردازنده گرافیکی آیفون
          12 پرو مکس بهره برده است.
        </p>
        <img src="/about-iphone-13-pro-max/iphone13-pro-max-5.jpg" class="mb-[20px] max-h-[800px] max-w-[900px] m-auto" alt="iphone-13-pro-max" />
        <p class="mb-[20px]">
          این پردازنده گرافیکی توانایی ارائه عملکرد سریع‌تر 30 درصدی به نسبت نسل
          قبلی را دارد. سیتم عامل پایه iOS 15 نیز این گوشی هوشمند را همراهی
          می‌کند. حتی در بخش میزان رم هم اپل دست به تغییر زده و این بار به جای
          رم 6 گیگابایتی، رم 8 گیگابایتی را برای این گوشی هوشمند در نظر گرفته
          است. تمام این عوامل خبر از آن می‌دهد که آیفون 13 پرو مکس بدون شک می
          تواند در زمینه گیم‌پلی عملکرد بسیار عالی و قدرتمندی را از خود به نمایش
          بگذارد. پس با خیال راحت تمام بازی های سنگین همچون کال‌آف‌دیوتی موبایل
          و آسفالت 9 را بر روی این گوشی اجرا کنید و از گیم پلی بی‌نظیر به لطف
          پردازنده فوق قدرتمند و صفحه نمایش با نرخ بروزرسانی 120 هرتز، لذت
          ببرید. البته لازم به ذکر است که این گوشی هوشمند در چهار مدل با رم 8
          گیگابایتی به‌همراه حافظه های داخلی 128/256/512 گیگابایتی روانه بازار
          شده است. اما نکته جالب توجه اینجاست که مدل جدید با حافظه داخلی 1
          ترابایت و رم 8 گیگابایتی نیز برای اولین بار در تاریخ گوشی های هوشمند
          اول در دسترس است.
        </p>
        <h3 class="text-[20px] mb-[5px]">باتری قدرتمند تر از همیشه</h3>
        <p class="mb-[20px]">
          همانطور که می‌دانیم صفحه نمایش با نرخ بروزرسانی 120 هرتز در کنار کیفیت
          بالایی که ارائه می‌کند، صرفه انرژی بیشتری نیز به نسبت صفحات نمایش با
          نرخ بروزرسانی 90 و 60 هرتز دارد. سامسونگ برای صرفه انرژی صفحه نمایش
          نیز از حالت خودکار نرخ برورزرسانی استفاده کرده است. به این نحو که بر
          حسب عملکرد شما با گوشی، نرخ بروزرسانی در بازه 10 تا 120 هرتز ارائه
          می‌شود. به این ترتیب که برای خواندن متن در صفحه‌نمایش، نرخ بروزرسانی
          بالایی نیاز نیست، اما برای گیم پلی این صفحه نمایش در بهترین حالت خود
          نرخ بروزرسانی 120 هرتز را ارائه می‌کند. همین امر تاثیر بسیار مثبتی در
          صرفه انرژی دارد. از طرفی پردازنده با معماری 5 نانومتری در نظر گرفته
          شده نیز صرفه انرژی به مراتب کمتری به نسبت پردازنده‌هایی با معماری 7 و
          8 نانومتری دارد.
        </p>
